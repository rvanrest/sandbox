---
title: "Governance"
geekdocCollapseSection: true
weight: 15
---

### VERSIE: 27-01-2023STATUS: ter review

{{< hint type=caution title="Incrementele implementatie" >}}
Het iWlz-netwerkmodel wordt incrementeel geïmplementeerd aan de hand van het Afsprakenstelsel iWlz-netwerkmodel. Het afsprakenstelsel beschrijft zoveel mogelijk de eindsituatie (zoals de doelarchitectuur). Het eerste deel dat wordt geïmplementeerd is het Indicatieregister. Per artikel wordt aangegeven welke onderdelen van toepassing zijn op de eerste implementatiestap: Indicatieregister. Dit wordt met paarse tekstvlakken aangegeven.

Bij iedere volgende implementatiestap wordt het afsprakenstelsel geactualiseerd zodat duidelijk is welke onderdelen worden toegevoegd.

Dit artikel is kaderstellend voor alle implementatiestappen.
{{< /hint >}}

{{< toc >}}

In dit artikel wordt ingegaan op de governance van het afsprakenstelsel iWlz-netwerkmodel.

Zorginstituut Nederland heeft de taak om het beheer en de verdere ontwikkeling van de iStandaarden te verzorgen, waaronder het informatiemodel en het releasebeleid van iWlz. Met de invoering van het iWlz-netwerkmodel is hier het beheer van afsprakenstelsel iWlz-netwerkmodel aan toegevoegd.

Om de samenwerking tussen de ketenpartners te garanderen en de governance van de daarvoor benodigde afspraken te regelen, is het _Convenant samenwerking ketenpartijen iWlz_ opgesteld. De eerste versie van dit convenant dateert uit 2013 en is ondertekend door de partijen die toen samenwerkten in de AWBZ-keten, de voorloper van de iWlz.

Er is een addendum opgesteld om de governance van het Afsprakenstelsel iWlz-netwerkmodel te borgen. Dit addendum geeft gedetailleerd aan welke wijzigingen van toepassing zijn op het [Convenant samenwerking ketenpartijen iWlz (versie 2.0 d.d. 29 mei 2018)](https://www.istandaarden.nl/over-istandaarden/releasebeheer-istandaarden/governance) door de invoering van het iWlz-netwerkmodel.

Zorginstituut Nederland beheert het _Afsprakenstelsel iWlz-netwerkmodel_ . Dit afsprakenstelsel beschrijft de afspraken, architectuur en technische specificaties die nodig zijn om het iWlz-netwerkmodel te implementeren en beheren. Het is aanvullend op andere publicaties die het zorginstituut verzorgt over informatieuitwiseling in het kader van de Wlz, zoals het _Releasebeleid_ en _iStandaarden_ .

De governance van de publicaties Afsprakenstelsel iWlz-netwerkmodel, Releasebeleid en iStandaarden is beschreven en geborgd in het Convenant (inclusief addendum). Dit is weergegeven in de onderstaande figuur.

![](images/storage/Relatie-Convenant-Afsprakenstelsel-Informatiemodel-Releasebeleid_v4.png)Het Afsprakenstelsel iWlz-netwerkmodel is opgebouwd aan de hand van het vijf-lagen model van Nictiz. In het onderstaande figuur is weergegeven hoe het Releasebeleid en de iStandaarden zich tot deze lagen verhouden.

![](images/storage/Relatie-Afsprakenstelsel-Informatiemodel-Releasebeleid_v1.png)

